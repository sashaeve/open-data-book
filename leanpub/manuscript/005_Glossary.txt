##Додаток 2. Глосарій

**Абстрактна модель** - модель, що відображає загальні характеристики модельованого явища. Даний тип моделі представляє інформацію про якісні характеристики модельованого об'єкта чи явища.

**Відкрита ліцензія** - документ, зведення прав і обмежень даного об'єкту, який регламентує вільне поширення контенту та/або програмного забезпечення. Під свободою мається на увазі термін аналогічний визначенню свободи слова.

**Відкриті дані (Open Data)** – це систематизована інформація, доступна через Інтернет, у форматі, що дозволяє її автоматизоване оброблення електронними засобами, вільний та безоплатний доступ до неї, а також її подальше використання.

**Відкриті державні дані (Open Government Data)** – публічна інформація у вигляді відкритих даних про діяльність державних органів та органів місцевого самоврядування або створена в результаті їх діяльності.

**Власник інформації** - особа, яка самостійно створила інформацію або отримала на підставі закону або договору право дозволяти чи обмежувати доступ до інформації, яка визначається за будь-якими ознаками.

**Ідентифікатор набору відкритих даних (URN, Uniform Resource Name)** – це постійний строковий параметр у визначеному форматі, що використовується для швидкої ідентифікації та формування назв файлів набору, й включає інформацію, якщо є, про орган влади – розпорядника даних, назву системи або бази даних, з якої сформований набір даних, тип або групу даних, дату та час першої публікації, внутрішній номер або назву набору даних, дату та час оновлення.

**Інтерфейс прикладного програмування (API, Application Programming Interface)** – набір готових класів, функцій, структур і констант, доступних у вигляді сервісів через Інтернет, що можна використовувати у прикладних програмах.

**Машинозчитувані дані** - дані, представлені в форматах, придатних для автоматичного і автоматизованого використання.

**Метадані (метаінформація)** – це структуровані дані, що визначає характеристики відкритих дані для цілей їх ідентифікації та обробки.

**Набір відкритих даних (набір даних)** – це сукупність однорідних записів, що включають структуровану інформацію – поля даних та метаінформацію про них.

**Онтологія** - засіб зв'язування атрибутів наборів відкритих даних між собою, являє собою термінологічний словник синонімів/співвідношень.

**Першочерговий набір відкритих даних** - набір відкритих даних, визначений в якості першочергового для публікації і вдосконалення відповідно до методики моніторингу і оцінки затребуваності відкритих даних.

**Реєстр наборів відкритих даних** – це систематизований перелік наборів відкритих даних, що дозволяє в автоматичному режимі ідентифікувати та обробити наявні набори відкритих даних, отримати їх ключові параметри та адреси для доступу в Інтернет.

**Паспорт відкритих даних** – це сукупність відомостей про набір відкритих даних для його ідентифікації та обробки.

**Першочерговий набір відкритих даних** – це такий набір даних, який потребує найбільша кількість користувачів, та який має найбільшу значимість або популярність

**Пов’язані дані (Linked Data)** – це спосіб формування даних, що дозволяє інтерпретувати їх у сукупності з наборами відкритих даних.

**Портал відкритих даних (Data Hub)** – це комплексна інформаційна система, яка реалізує функцію необмеженого доступу до реєстру відкритих даних.

**Реєстр наборів відкритих даних** - систематизований перелік наборів відкритих даних, що дозволяє в автоматичному режимі здійснювати навігацію по наборам відкритих даних і отримувати ключові параметри цих наборів, включаючи гіперпосилання, необхідні для доступу до наборів відкритих даних.

**Розпорядник інформації** – це особа, яка самостійно створила інформацію або отримала на підставі закону чи угоди право використовувати інформацію, дозволяти або забороняти доступ до неї.

**Структура відкритих даних (Schema)** – це опис елементів та їх параметрів, з яких складаються відкриті дані.

**JSON** - (JavaScript Object Notation) - текстовий формат обміну даними, заснований на JavaScript і часто використовується саме з цією мовою. Як і багато інших текстові формати, JSON легко читається людьми.

**RDF** (Resource Description Framework) - модель, розроблена консорціумом W3C для представлення даних, особливо - метаданих. RDF подає відомості про земельні ресурси в придатному для машинної обробки вигляді.

**XML** - (eXtensible Markup Language - розширювана мова розмітки) - мова розмітки, рекомендований Консорціумом Всесвітньої павутини (W3C). Специфікація XML описує XML-документи і частково описує поведінку XML-процесорів (програм, які читають XML-документи і забезпечують доступ до їх вмісту).